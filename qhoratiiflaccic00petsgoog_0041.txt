- LIB. Ι. vm--xn

te canam, magni Iovis et deorum

nuntium curvaeque lyrae parentem,

callidum, quidquid placuit, iocoso
condere furto.

te, boves olim nisi reddidisses

per dolum amotas», puerum minaci

voce dum terret, viduus pharetra
risit Apollo.

quin et Atridas duce te superbos

Ilio dives Priamus relicto

Thessalosque ¹ignes et iniqua Troiae
castra fefellit.

tu pias laetis animas reponis

sedibus virgaque levem coherces

aurea turbam, ‘superis deorum
gratus e't imis.

XI.

Tu ne quaesieris (scire nefas) quem mihi, quem tibi
finem di dederint, Leuconoe, nec Babylonios
temptaris numeros ut meliuS, quidquid erit, pati!
seu plures hiemes seu tribuit Iuppiter ultimam,

quae nunc oppositis debilitat pumicibus mare
Tyrrhenum: sapias, vina liques et spatio brevi
spem longam reseces. dum loquimur, fugerit invida
aetas: carpe diem, quam minimum credula postero·

’ XII.

Quem virum aut heroa lyra vel acri

tibia sumis celebrare, Clio,

quem deum? cuius recinet iocosa
nomen imago

aut in umbrosis Heliconis oris

aut super Pindo gelidove 111 Haemo?

unde vocalem temere insecutae
Orphea silvae,

10

15²

20

