LIB- IV. v11—1x

optatis epulis inpiger HerculeS,
clarum Tyndaridae sidus ab infimis
quassas eripiunt aequoribus ratest,
ornatus viridi tempora pampino
Liber vota bonos ducit ad exitus.

IX.

Ne forte credas interitura, quae
longe sonantem natus ad Aufidum
non ante volgatas per artes

verba loquor socianda chordis:

non, si priores Maeonius tenet ·
sedes Homerus, Pindaricae latent ’
Ceaeque et Alcaei minaces ‘
Stesichorique graves Camenae,

nec, si quid olim . lusit Anacreon, ·
delevit aetas3 spirat adhuc amor

vivuntque conmissi calores .
Aeoliae fidibus puellae.

non sola comptos arsit adulteri
crines et aurum vestibus inlitum

mirata regalesque cultus
et comites Helene Lacaena,

primusve Teucer tela Cydonio
direxit arcu3 non semel Ilios
vexata3 non pugnavit ingens
Idomeneus Sthenelusve solus

dicenda Musis proelia3 non ferox

Hector vel acer Deiphobus graves
excepit ictus pro pudicis

coniugibus pue-risque primus,

vixere fortes ante Agamemnona
multi; sed' omnes inlacrimabiles
urguentur ignotique* longa
nocte, carent quia vate sacro:

³9

10

15

20

25

