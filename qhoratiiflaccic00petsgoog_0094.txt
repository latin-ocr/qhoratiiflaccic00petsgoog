62

20

25

30

35

40

HORATI CARMINUM

crescentem sequitur cura pecuniam

maiorumque fames: iure perhorrui

late conspicuum tollere verticem,
MaecenaS, equitum decus.

quanto quisque sibi plura negaverit,
ab dis plura feret: nil cupientium
nudus castra peto et transfuga divitum

partes linquere gestie,

contemptae dominus splendidior rei,
quam si, quidquid arat inpiger ApuluS,
occultare meis dicerer hormie,

magnas inter opes inops.

purae rivus aquae silvaque iugerum

paucorum et segetis certa fides meae

fulgentem imperio fertilis Africae
fallit sorte beatior.

quamquam nec Calabrae mella ferunt apes,

nec Laestrygonia Bacchus in amphora
languescit mihi, nec pinguia Gallicis
crescunt vellera pascuis:

inportuna tamen pauperies abest,

nec, si plura velim, tu dare deneges.

contracto melius parva cupidine
vectigalia porrigam,

quam si Mygdoniis regnum Alyattei

campis continuem. multa petentibus

desunt multa: bene est, cui deus obtulit
parca quod satis est manu.

XVII.

Aeli vetusto nobilis ab Lamo,
quando et priores hinc Lamias ferunt

denominatos et nepotum
per memores genus omne fastos

auctore ab illo ducit originem,
qui Formiarum moenia dicitur
princeps et innantem Maricae
litoribus tenuisse Lirim

*A*„.-„—

