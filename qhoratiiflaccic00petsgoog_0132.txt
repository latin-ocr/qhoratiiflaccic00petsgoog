100

35

40

45

50

55

60

65

110le ΤΙ EPODON

quo posset infossus puer

longo die bis terque mutatae dapis
inemori spectaculO‚

cum promineret ore, quantum extant aqua
suspensa mento corpora:

exsecta uti medulla et aridum iecur
amoris esset poculum,

interminato cum semel fixae cibo
intabuissent pupulae.

non defuisse masculae libidinis
Ariminensem Foliam Ι

et otiosa credidit Neapolis
et omne vicinum oppidum,

quae sidera excantata voce Thessala
lunamque caelo deripit

hic inresectum saeva dente livido

Canidia rodens pollicem

quid dixit aut quid tacuit?‘ o rebus meis
non infideles arbitrae‚

Nox et Diana, quae silentium regiS,

“ arcana cum fiunt sacra,

nunc, nunc adeste, nunc in hostiles domos
iram atque numen vertite.

formidolosis cum latent silvis ferae
dulci sopore langui-dae,

senem, quod omnes rideant, adulterum
latrent Suburanae caneS‚

nardo perunctum, quale non perfectius
meae laborarint manus

quid accidit? cur dira barbarae minus
venena Medeae valent,

quibus superbam fugit ulta paelicem,
magni Creontis filiam,

cum palla7 tabo munus inbutum, novam
incendio nuptam abstulit?

atqui nec herba nec latens in asperis
radix fefellit me locis:

indormit unctis omnium cubilibus
oblivione paelicum.

a a, solutus ambulat veneficae
scientioris carmine!

