24

10

10

15

20

HORATI CARMINUM

cogor relictos: namque Diespiter,
igni corusco nubila dividens
plerumque, per purum tonantes
egit equosÎ‡ volucremque currum,

quo bruta tellus et vaga flumina,
quo Styx et invisi horrida Taenari
sedes Atlanteusque finis
concutitur. valet ima summis

mutare et insigne attenuat deUS,
obscura promens: hinc apicem rapax
Fortuna cum stridore acuto
sustulit, hic posuisse gaudet.

XXXV.

O diva, gratum quae regis Antium,
praesens vel imo tollere de gradu
mortale corpus vel superbos
vertere funeribus triumphos:

te pauper ambit sollicita prece
ruris colonus, te dominam aequoris,
quicumque Bithyna lacessit
Carpathium pelagus carina.

te Dacus asper, te profugi Scythae
urbesque gentesque. et Latium ferox
regumque matres barbarorum et
purpurei metuunt tyranni,

iniurioso ne pede proruas

stantem columnam, neu populus frequens

ad arma cessanteS, ad arma
concitet imperiumque frangat.

te semper anteit serva Necessitas,
clavos trabales et cuneos manu
gestans aena, nec severus

uncus abest liquidumque plumbum.

te Spes et albo rara Fides ,colit
velata panno nec comitem abnegat,
utcumque mutata potentes
veste domos inimica linquis,

