10

15

20

10

’15

HORATI CARMINUM

vino et lucernis Medus acinaces
inmane quantum discrepat· inpium
lenite clamorem, sodales,
et cubito remanete presso,

voltis severi me quoque sumere

partem F alerni‘? dicat Opuntiae
frater Megyllae, quo beatus

volnere, qua pereat sagitta.

cessat voluntas? non alia bibam
mercede. quae te cumque domat Venus,
non erubescendis adurit ’
ignibus ingenuoque semper

amore peccas. quidquid habeS, age
depone tutis auribus a miser,
quanta laboras in Charybdi,
digne puer meliore flamma!

quae saga, quis te solvere Thessalis
magus venenis, quis poterit deus?
vix inligatum te triformi
Pegasus expediet Chimaera.

¹ XXVIII. .

Te maris et terrae numeroque carentis harenae
mensorem cohibent, Archyta,

pulveris exigui prope litus parva Matinum
munera, nec quicquam tibi prodest

acrias temptasse domos animoque rotundum
percurrisse polum morituro,

occidit et Pelopis genitor, conviva deorum,
Tithonusque remotus in auras

et Iovis arcanis Minos admissus, habentque
Tartara· Panthoiden iterum Orco

demissum, quamvis clipeo Troiana refixo
tempora testatus nihil ultra

nervos atque cutem morti concesserat atrae,
iudice te non sordidus auctor

naturae verique. sed omnes una manet nox
et calcanda semel via leti.

 

