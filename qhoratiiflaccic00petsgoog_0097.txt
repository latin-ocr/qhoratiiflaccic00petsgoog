-.ew-r ,-

LIB. 111. xix-xxi}

XXI.

Ο nata mecum consule Manlio,
seu tu querellas sive geris iocos,
seu rixam et insanos amoreS,
seu facilem, pia testa, somnum,

quocumque lectum nomine Massicum
servae, moveri digna bono die,
descende, Corvino iuben'te
promere languidiora vina.

non ille, quamquam Socraticis madet
sermonibus, te neglegit horridus:
narratur et prisci Catonis
saepe mero caluisse virtus,

tu lene tormentum ingenio admoves
plerumque duro; tu. sapientium
curas et arcanum iocoso
consilium retegis Lyae03

‘tu spem reducis mentibus anxiis
viresque et addis cornua pauperi,
post te neque iratos trementi

regum apices neque militum arma.

te Liber et si laeta aderit Venus
segnesque nodum solvere Gratiae
vivaeque producent lucernae,
dum rediens fugat astra Phoebus.

XXII.

Montium custos nemorumque. virgo,
quae laborantes utero puellas
ter vocata audis adimisque let0,

· diva triformis,

inminens villae tua pinus est0,

quam per exactos ego laetus annos

verris obliquum meditantis ictum
sanguine donem.

io

15

20

