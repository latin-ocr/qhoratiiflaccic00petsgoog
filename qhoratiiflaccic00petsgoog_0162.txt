130 HORATr SERMONUM

65 atqui si vitiis mediocribus ac mea paucis
mendosa est natura, alioqui recta, velut si
egregio inspersos reprehendas corpore naevosi,
si neque avaritiam neque sordes aut mala lustra
obiciet vere quisquam mihi, purus et insons,

70 ut me conlaudem, si et vivo carus amieis:
causa fuit pater his, qui macro pauper agello
noluit in Flavi ludum me mittere, magni
quo pueri magnis e centurionibus orti,
laevo suspensi loculos tabulamque lacertO,

7 5 ibant octonos referentes Idibus aeris,
sed puerum est ausus Romam portare docendum
arteS, quas doceat quivis eques atque senator
semet prognatos. vestem servosque sequenteS,
in magno ut popule, si qui vidisset, avita

80 ex re praeberi sumptus mihi crederet illos.
ipse mihi custos incorruptissimus omnes
circum doctores aderat. quid multa? pudicum,
qui primus virtutis honOS, servavit ab omni
non solum facto, verum obprobrio quoque turpi,

' 85 nec timuit, sibi ne vitio quis verteret, olim

' ' si praeco parvas aut, ut fuit ipse, coactor
mercedes sequerer: neque ego essem questus. at hoc nuno
laus illi debetur et a me gratia maior.
nil me paeniteat sanum patris huiusÍ¾ eoque

90 11011, ut magna dolo factum negat esse suo pars,
quod 11011 ingenuos habeat clarosque parentes,
sic me defendam. longe mea discrepat istis
et vox et ratio. nam si natura iuberet
a certis annis aevum remeare peractum

95 atque alios legere, ad fastum quoscumque parentes
optaret sibi quisque, meis contentus honestos
fascibus et sellis nollem mihi sumere, demens
iudicio volgi, sanus fortasse tuo, quod
nollem onus haud umquam solitus portare molestum.

1 00 nam mihi continuo maior quaerenda foret res
atque salutandi plureS, ducendus et unus
et comes alter, uti ne solus rusve peregreve
exirem, plures calones atque caballi
pascendi, ducenda petorrita. nunc mihi curto

105 ire licet mulo vel si libet usque Tarentum,

