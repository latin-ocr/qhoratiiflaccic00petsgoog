10

15

20

25

30

108

HORAT 1 EPODON

nec 16 Pythagorae tallant arcana renati,
formaque vincas Nirea,

eheu, translatos alio maerebis amores:
ast ego vicissim risero.

. XVI.

Altera iam teritur bellis civilibus aetaS‚
suis et ipsa Roma viribus ruit.

quam neque finitimi valuerunt perdere Marsi2
minacis aut Etrusca Porsenae manus,

aemula nec virtus Capuae nec Spartacus acer
novisque rebus infidelis Allobrox,

nec fera caerulea domuit Germania pube
parentibusque abominatus Hannibal:

inpia perdemus devoti sanguinis aetas,
ferisque rursus occupabitur solum.

barbarus heu cineres insistet victor et urbem
eques sonante verberabit ungula,

quaeque carent ventis et solibus ossa Quirini,
nefas videre, dissipabit insolens

forte, quod expediat, communiter aut melior pars
malis carere quaeritis laboribus?

nulla sit hac potior sententia: Phocaeorum
velut profugit exsecrata civitas

agros atque lares patrios, habitandaque fana

apris reliquit et rapacibus lupis,

ire, pedes quocumque ferent, quocumque per undas
Notus vocabit aut protervus Africus.

sic placet, an melius quis habet suadere? secunda
ratem occupare quid moramur alite?

sed iuremus in haec: simul imis saxa renarint
vadis levata, ne redire sit nefas; .

neu conversa domum pigeat dare lintea, quando
Padus Matina laverit cacumina,

in mare seu celsus procurrerit Appenninus‚
novaque monstra iunxerit libidine

mirus amor, iuvet ut tigres subsidere cerviS,
adulteretur et columba miluc,

credula nec ravos timeant armenta 1601165,
ametque salsa levis hircus aequora.

 

