η’

LIB. 1. v-vn 175

et genus et formam regina Pecunia donat,
ac bene nummatum decorat Suadela Venusque.
mancipiis locuples eget aeris Cappadocum rex:
ne fueris hic tu. chlamydes Lucullus, ut aiunt,
si posset centum scaenae praebere rogatuS,
‘qui possum tot ‘f’ ait3 'tamen et quaeram, et quot habeb0,
mittam': post paulo scribit sibi milia quinque
esse domi chlamydum3 partem vel. tolleret omnes.
exilis domus est, ubi non et multa supersunt
et dominum fallunt et prosunt furibus, ergo
si res sola potest facere et servare beatum,
hoc primus repetas opus, hoc postremus omittas.
si fortunatum species et gratia praestat,
mercemur servum, qui dictet nomina, laevum
qui fodicet latus et cogat trans pondera dextram
j porrigere: ‘hic multum in Fabia valet, ille Velina3
' cui libet hic fasces dabit, eripietque curule
cm' volet inportunus ebur.’ ‘frater ‘pater' adde:
ut cuique est aetas, ita quemque facetus adopta.
si bene qui cenat bene vivit, lucet, eamus
quo ducit gula; piscemur, venemur, ut olim
GargiliuS, qui mane plagaS, venabula, servos
differtum transire forum populumque iubebat,
unus ut e multis populo spectante referret
emptum mulus aprum. crudi tumidique lavemur,
quid deceat, quid non obliti, Caerite cera
digni, remigium vitiosum Ithacensis Ulixei,
cui potior patria fuit interdicta voluptas
1 si, Mimnermus uti censet, sine amore iocisque
nil est iucundum, vivas in amore iocisque.
Ι vive,. vale. si quid novisti rectius istis,
candidus inperti; si non, his utere mecum.

Vll.

ᾗ Quinque dies tibi pollicitus me rure futurum
Sextilem totum mendax desideror. atqui
si me vivere vis sanum recteque valentem,
quam mihi das aegr0, dabis aegrotare timenti,
MaecenaS, veniam, dum ficus prima calorque
dissignatorem decorat lictoribus atris,

40

45

50⁹

55

(30

65

 

