LIB. 11. VIII--x

tu semper urgues flebilibus ,modis
Mysten ademptum, nec tibi Vespero
surgente decedunt amores
neo rapidum- fugiente solem.

at non ter aevo functus amabilem

ploravit omnes Antilochum senex
annos, nec inpubem parentes

Troilon aut Phrygiae sorores

flevere semper. desine mollium
tandem querellarum‚‚ et potius nova
cantemus Augusti tropaea
Caesaris et rigidum Niphaten,

’ Medumque flumen gentibus additum¹

victis minores volvere vertices,
intraque praescriptum Gelonos
exiguis equitare campis,

X.

Rectius vives, Licini, neque altum

semper urguendo neque, dum procellas

cautus horrescis, nimium premendo
litus iniquum.

auream quisquis mediocritatem

diligit, tutus caret obsoleti·

sordibus tecti, earet invidenda
sobrius aula.

saevius ventis agitatur ingens
pinus· et celsae graviore casu

· - decidunt turres feriuntque summos

fiilgura montes.

sperat infestiS‚ metuit secundis

alteram sortem bene praeparatum

pectus. informes hiemes reducit
Iuppiter, idem

submovet. nons si male nunc, et olim·

sic erit: quondam cithara tacentem

suscitat Musam neque semper arcum·

tendit Apollo: ’

3*

35

10

15,-

20-

10

15

