110

10

15

20

25

30

35

40

45

HORATIEPODON

citumque retro solve, solve turbinem.
movit nepotem Telephus Nereium‚

in quem superbus ordinarat agmina
Mysorum et in quem tela acuta torserat.
unxere matres Iliae addictum feris
alitibus atque canibus homicidam Hectorem,
postquam relictis moenibus rex procidit
heu pervicacis ad pedes Achillei.

saetosa duris exuere pellibus

laboriosi remiges Ulixei

volente Circa membra: tunc mens et sonus
relapsus atque notus in voltus honor.
dedi satis superque poenarum tibi,

amata nautis multum et institoribus.

fugit iuventas⁷ et verecundus color
reliquit ossa pelle amicta lurida,

tuis capillus albus est odoribus,

nullum a labore me reclinat otium:
urguet diem nox et dies noctem, neque est
levare tenta spiritu praecordia.

ergo negatum vincor ut credam miser,
Sabella pectus increpare carmina,
caputque Marsa dissilire nenia.

quid amplius vis‘? o mare et terra, arde0‚
quantum neque atro delibutus Hercules
Nessi cruore nec Sicana fervida

virens in Aetna flamma: tn, donec cinis
iniuriosis aridus ventis ferar,

cales venenis officina Colchicis

quae finis aut quod me manet stipendium?
effare! iussas cum fide poenas luam,
paratus expiare, seu poposceris

centum iuvencos, sive mendaci lyra

voles sonari ‘tu pudica, tu proba
perambulabis astra sidus aureum'.

infamis -Helenae Castor offensus vicem
fraterque magni CastoriS‚ victi prece
adempta vati 'reddidere lumina:

et tu, potes nam, solve me dementia,

o nec paternis obsoleta sordibuS‚

nec in sepulchris pauperum prudens anus

