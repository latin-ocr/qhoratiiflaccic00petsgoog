LIB. Ῑ. XIV—xvl

nequiquam Veneris praesidio ferox

pectes caesariem grataque feminis

inbelli cithara carmina divides,
nequiquam thalamo graves

hastas et calami spicula Cnosii

vitabis strepitumque et celerem sequi

Aiacem: tamen, heu serus, adulteros
crines pulvere conlines.

‘non Laertiaden, exitium tuae

gentis, non Pylium Nestora respicis?

urguent inpavidi te Salaminius
Teucer, te Sthenelus sciens

pugnae, sive opus est imperitare equiS,

non auriga piger. Merionen quoque

1108088. ecce furit te reperire atrox
Tydides, melior patre:

quem tu, cervus uti vallis in altera
visum parte lupum graminis inmemor.
sublimi fugies mollis anhelitn,

non hoc pollicitus tuae.

iracunda diem proferet Ilio

matronisque Phrygum classis Achillei:

post certas hiemes uret Achaicus
ignis Iliacas domos'.

XVI
O matre pulchra filia pulchrior,
quem criminosis cumque voles modum

pones iambis sive flamma
sive mari libet Hadiiano.

non Dindymene, non adytis quatit
mentem sacerdotum incola Pythius,
non Liber aeque, non acuta
si geminant Corybantes aera,

tristes ut irae, quas neque N01icus

deterret ensis nec mare naufragum
nec saevus ignis nec tremendo
Iuppiter ipse ruens tumultu.

13

15

20

25

30

35

§⁹1

10

