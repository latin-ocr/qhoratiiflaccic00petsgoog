[ΑΒ. Ι. v—vnx

aptum dicet equis Argos ditesque Mycenas,
me nec tam patiens Lacedaemon

nec tam Larisae percussit campus opimae,
quam domus Albuneae resonantis

et praeceps Anio ac Tiburni lucus et uda
mobilibus pomaria rivis.

'albus ut obscuro deterget nubila caelo
saepe Notus neque parturit imbres

perpetuO, sic tu sapiens finire memento
tristitiam vitaeque labores

molli, Plance, mero, seu te fulgentia signis
castra tenent seu densa tenebit

Tiburis umbra tui. Teucer Salamina patremque
cum fugeret, tamen uda Lyaeo

tempora populea fertur vinxisse corona,
sic tristes adfatus amicos:

‘quo nos cumque feret melior fortuna parente,
ibimus, o socii comitesque!

nil desperandum Teucro duce et auspice Teucro:
certus enim promisit Apollo

ambiguam tellure nova Salamina futuram.
o fortes peioraque passi

mecum saepe viri, nunc vino pellite curas:
cras ingens iterabimus aequor’.

VIII.

Lydia, dic, per omnes
te deos 0r0, Sybarin cur properes amando

perdere, cur apricum
oderit campum, patiens pulveris atque solis.

cur neque militaris

inter aequales equitat, Gallica nec lupatis
temperat ora frenis?

cur timet flavum Tiberim tangere? cur olivum

sanguine viperino
cautius vitat neque iam livida gestat armis

bracchia, saepe disco
saepe trans finem iaculo nobilis expedito?

10

15

20

25

30

10

